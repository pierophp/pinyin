{"lines":[[{"line":{"pinyinSpaced":1},"p":"10","v":1},{"p":"E avvenne poi che morì il re dei figli di Ammon, e Anun suo figlio regnava invece di lui."},{"p":"2","v":2},{"p":"A ciò Davide disse: “Eserciterò amorevole benignità verso Anun figlio di Naas, proprio come suo padre esercitò amorevole benignità verso di me”. Pertanto Davide mandò per mezzo dei suoi servitori a confortarlo riguardo a suo padre, e i servitori di Davide entravano nel paese dei figli di Ammon."},{"p":"3","v":3},{"p":"Comunque, i principi dei figli di Ammon dissero ad Anun loro signore: “Davide onora forse tuo padre ai tuoi occhi in quanto ti ha mandato dei confortatori? Non è per esplorare la città e per spiarla e per rovesciarla che Davide ti ha mandato i suoi servitori?”"},{"p":"4","v":4},{"p":"Anun prese dunque i servitori di Davide e rase loro mezza barba e tagliò le loro vesti a metà fino alle natiche e li mandò via."},{"p":"5","v":5},{"p":"Più tardi delle persone lo riferirono a Davide, ed egli subito mandò loro incontro, perché gli uomini si sentivano molto umiliati; e il re diceva: “Dimorate a Gerico finché le vostre barbe non siano cresciute abbondantemente. Quindi dovete tornare”."}],[{"p":"6","v":6},{"p":"A suo tempo i figli di Ammon videro che erano divenuti un fetore per Davide, e i figli di Ammon mandavano ad assoldare i siri di Bet-Reob e i siri di Zoba, ventimila uomini a piedi, e il re di Maaca, mille uomini, e Istob, dodicimila uomini."},{"p":"7","v":7},{"p":"Quando Davide lo udì, mandò quindi Gioab e tutto l’esercito [e] gli uomini potenti."},{"p":"8","v":8},{"p":"E i figli di Ammon uscivano e si schieravano in formazione di battaglia all’ingresso della porta, anche i siri di Zoba e di Reob, e Istob e Maaca a parte nella campagna."}],[{"p":"9","v":9},{"p":"Quando Gioab vide che le cariche della battaglia erano contro di lui di fronte e di dietro, scelse subito alcuni di tutti gli uomini scelti d’Israele e li schierò in formazione per incontrare i siri."},{"p":"10","v":10},{"p":"E il resto del popolo lo diede in mano ad Abisai suo fratello, perché lo schierasse in formazione per incontrare i figli di Ammon."},{"p":"11","v":11},{"p":"E diceva: “Se i siri divengono troppo forti per me, mi devi quindi servire di salvezza; ma se i figli di Ammon stessi divengono troppo forti per te, allora io devo venire a salvarti."},{"p":"12","v":12},{"p":"Sii forte, affinché ci mostriamo coraggiosi a favore del nostro popolo e a favore delle città del nostro Dio; e in quanto a Geova, egli farà ciò che è bene ai suoi propri occhi”."}],[{"p":"13","v":13},{"p":"Quindi Gioab e la gente che era con lui avanzarono contro i siri per la battaglia, ed essi fuggivano d’innanzi a lui."},{"p":"14","v":14},{"p":"In quanto ai figli di Ammon, videro che i siri erano fuggiti, e si diedero alla fuga d’innanzi ad Abisai ed entrarono quindi nella città. Dopo ciò Gioab tornò da presso i figli di Ammon e giunse a Gerusalemme."}],[{"p":"15","v":15},{"p":"Quando i siri videro che erano stati sconfitti davanti a Israele, si raccoglievano insieme."},{"p":"16","v":16},{"p":"Adadezer dunque mandò e fece uscire i siri che erano nella regione del Fiume; e quindi essi giunsero a Helam con Sobac capo dell’esercito di Adadezer davanti a loro."}],[{"p":"17","v":17},{"p":"Quando fu riferito a Davide, egli raccolse immediatamente tutto Israele e passò il Giordano e giunse a Helam. I siri si schierarono ora in formazione per incontrare Davide e combattevano contro di lui."},{"p":"18","v":18},{"p":"E i siri si diedero alla fuga d’innanzi a Israele; e Davide uccideva dei siri settecento guidatori di carri e quarantamila cavalieri, e abbatté Sobac capo del loro esercito così che morì lì."},{"p":"19","v":19},{"p":"Quando tutti i re, i servitori di Adadezer, videro che erano stati sconfitti davanti a Israele, fecero prontamente la pace con Israele e li servivano; e i siri avevano timore di cercar di salvare di nuovo i figli di Ammon."}]]}